#  eGeodetskiNačrt

eGeodetskiNačrt – Standardizacija geodetskega načrta

## Namen:

Geodetski načrt predstavlja osnovo za izdelavo planskih dokumentov, projektne in tehnične dokumentacije. Izdelava geodetskega načrta mora biti skladna s Pravilnikom o geodetskem načrtu, ki podrobno opredeljuje način izdelave in predpisuje vsebino. Z razvojem tehnologije in prehodom na četrto industrijsko revolucijo se je močno spremenila tudi geodetska dejavnost. Spremembe so se zgodile na področju uveljavljanja novih tehnologij (lasersko skeniranje, aerofotogrametrija,…) in na področju digitalne preobrazbe geodetskih izdelkov. Pravilnik, ki je bil sprejet leta 2004, ne upošteva novih tehnologij in ne opredeljuje standardov, ki so osnova vsake digitalizacije. Strmeti moramo v smer digitalne poslovne preobrazbe, ki celovito obravnava prehod stroke na nov, digitalni nivo. Geodetski načrt, kot ena izmed pogostih storitev geodetske stroke, moramo preobraziti na način, da je enostavno izmenljiv med vsemi deležniki (geodeti, projektanti, upravni organi,…).

Namen projekta je opredelitev standarda za geodetski načrt na način, da obravnava način zajema, vsebino, način obdelave podatkov, atributiranje podatkov, certifikat, izmenjevalni format in druge informacije. Standard je odprt in dosegljiv vsem uporabnikom. Na ta način omogočimo standardizirano izdelavo geodetskega načrta in izmenjavo med različnimi programi oz. deležniki. Standard je zasnovan na način, da ga je možno nadgraditi, saj lahko le tako tudi v prihodnosti sledimo novim trendom, tehnologijam in poslovnim procesom.

## Način standardizacije:

Osnovno standardiziranega eGeodetskiNačrta predstavlja [JSON](https://en.wikipedia.org/wiki/JSON) ovojnica, ki vsebuje:

- Certifikat geodetskega načrta
- Geodetski načrt
- Informacije o točkah
- Seznam uporabljenih prostorskih podatkov

## Verzije:

Trenutne verzije eGeodetskegaNačrta:

- Verzija 1.0.0

## Načini nadgradnje:

Govorimo o odprtem standardu, kjer lahko vsak s svojimi predlogi pripomore k izboljšavam in nadgradnjam standarda. Načini nadgradnje so preko platforme GitHub, kjer lahko v sekciji "Issues" posredujete:

- Komentar
- Prijavo napake
- Predlog izboljšave

Predloge bomo upoštevali in o njih odločali na demokratičen način z izvedbo volitev.
